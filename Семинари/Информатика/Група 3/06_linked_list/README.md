# СДП Семинар 6 -- Едносвързан списък

## Едносвързан списък

Линейна структура от данни с **последователен** достъп.

- често се ползват за имплементация на други СД;
- динамичен размер -- подходящи за чести добавяния/изтривания;
- елементите не са последователни в паметта -- не са оптимизирани за кеш

## Задачи

### Задача 1

Имплементирайте клас `Linked List`, който представя свързан списък. Реализирайте методи за:

- добавяне на елемент в началото
- добавяне на елемент в края (и оператор +=)
- добавяне на елемент на дадена позиция
- премахване на елемент в началото
- премахване на елемент в края
- премахване на елемент на дадена позиция

Определете сложностите им по време.

### Задача 2

Реализирайте оператор `+` за горния клас, който конкатенира два свързани списъка. Дефинирайте функция `concatSorted`, която слива два сортирани свързани списъка в нов сортиран.

### Задача 3

Дефинирайте методи `map` и `filter` за свързания списък. И двата връщат нов списък, съответно:

- съдържащ трансформирани елементите на изходния спрямо подадената функция;
- съдържащ копия на елементите на изходния, които отговарят на подаденото условие.

### Задача 4 (част от минало контролно)

Дефинирайте функция `void removeConsecutiveDuplicates(Node* first)`,  която:

Получава указател към първия възел на свързан списък. Премахва от списъка всички последователни повторения на елементи. Първият елемент на списъка не може да се променя. Освободените кутии да се унищожават с delete. Ако first е nullptr, функцията да не прави нищо.

Например, ако списъкът има вида:

1 -> 1 -> 1 -> 2 -> 2 -> 3 -> 1 -> 2 -> 2

след работата на функцията, той трябва да стане:

1 -> 2 -> 3 -> 1 -> 2
