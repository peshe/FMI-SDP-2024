# Задачи

## 1. Премахване на цифри

Дадено ви е число `num`, представляващ неотрицателно цяло число, и число `k`. Върнете най-малкото възможно число, което може да се получи след премахване на `k` цифри от `num`.

**Пример 1:**

```
Вход:
1432219
3

Изход:
1219
```

**Пример 2:**

```
Вход:
10200 1

Изход:
200
```

---

## 2. Разкираване на скоби

Напишете програма, която прочита низ, кодиращ в себе си списък от други низове. Това кодиране става по следния начин:
Всяка буква в думата има 1 или повече опции.

- Ако има само една опция, буквата се представя така, каквато е.
- Ако има повече от една опция, тогава използваме фигурни скоби, за да покажем опциите. Например, `{a,b,c}` представлява опциите `a`, `b`, `c`.

Например, `{a,b,c}d{e,f}` представлява следните низове:
`ade`, `adf`, `bde`, `bdf`, `cde`, `cdf`

Вашата програма трябва да върнете всички думи, които могат да бъдат съставени по този начин, в лексикографски ред.

### Пример:

```
Вход:
{a,b}c{d,e}f

Изход:
acdf
acef
bcdf
bcef
```

---

## 3. Острови и брегове

Даден ви е m x n двумерен масив `grid`, където:

- `1` представлява суша (остров).
- `0` представлява вода.

Казваме, че две клетки са свързани ако имат обща стена.
Остров наричаме съвкупност от свързани клетки отбелязани с 1(суша).

1. **Намиране на броя на островите**  
   Напишете програма, която намира броя на островите в дадената матрица.

   **Пример:**

   ```
   Вход:
   0 1 0 0
   1 1 1 0
   0 1 0 0
   1 1 0 0

   Изход:
   1
   ```

2. **Брой на бреговете на остров на дадени координати**  
   Дадена е координатна точка в матрицата. Ако точката е от остров, върнете броя на бреговете на този остров, иначе върнете 0.

   **Пример:**

   ```
   Вход:
   0 1 0 0
   1 1 1 0
   0 1 0 0
   1 1 0 0
   1 1

   Изход:
   16
   ```

---

## 4. Изход!

Даден е 2D масив `grid` с размери **_m x n_**, инициализиран с три възможни стойности:

- `-1` - стена или пречка.
- `0` - врата.
- `-2` - означаваща празно пространство.

Запълнете всяка празно пространство с разстоянието до най-близката врата. Ако не е възможно да се достигне врата, тя трябва да бъде запълнена с `-2`.

**Пример:**

```cpp
Вход:
-2  -1   0  -2
-2  -2  -2  -1
-2  -1  -2  -1
 0  -1  -2  -2

Изход:
3  -1   0   1
2   2   1  -1
1  -1   2  -1
0  -1   3   4
```

---

## 5. Опростяване на път

Даден е абсолютен път за Unix-стил файлова система, който винаги започва с наклонена черта '/'. Вашата задача е да трансформирате този абсолютен път в неговия опростен каноничен път.

Правилата на Unix-стил файлова система са следните:

- Една точка `'.'` представлява текущата директория.
- Две точки `'..'` представляват предишната/родителската директория.
- Множествени последователни наклонени черти, като `'//'` и `'///'`, се третират като една единствена наклонена черта '/'.
- Всяка последователност от точки, която не отговаря на горните правила, трябва да се третира като валидно име на директория или файл. Например, `'...'` и `'....'` са валидни имена на директория или файл.

Опростеният каноничен път трябва да следва тези правила:

- Пътят трябва да започва с една единствена наклонена черта `'/'`.
- Директориите в пътя трябва да бъдат разделени точно с една наклонена черта `'/'`.
- Пътят не трябва да завършва с наклонена черта `'/'`, освен ако не е кореновата директория.
- Пътят не трябва да има никакви единични или двойни точки (`'.'` и `'..'`), използвани за обозначаване на текущи или родителски директории.

Върнете опростения каноничен път.

**Пример:**

```
Вход:
"/home/"

Изход:
"/home"
```

---

## 6. Лабиринт и топка

Имате топка в лабиринт, представен чрез **_m x n_** двумерен масив, съдържащ:

- `1` - стена.
- `0` - празно пространство.

Дадени са началната позиция на топката, дестинацията и самият лабиринт. Определете дали топката може да спре на дестинацията.

Топката може да преминава през празните пространства, като се търкаля нагоре, надолу, наляво или надясно, но спира едва когато удари стена.

> Можете да предположите, че границите на лабиринта са всички стени. Началните и дестинационните координати са представени с индекси на редове и колони.

**Пример:**

```cpp
Вход:
0 0 1 0 0
0 0 0 0 0
0 0 0 1 0
1 1 0 1 1
0 0 0 0 0
0 4 // начална точка
4 4 // дестинация

Изход:
true
```

> Един от възможните начини е: наляво -> надолу -> наляво -> надолу -> надясно -> надолу -> надясно.
