## 1. Скоби

**Описание:**  
Напишете функция, която приема низ, съдържащ различни видове скоби — кръгли скоби `()`, квадратни скоби `[]`, къдрави скоби `{}` и триъгълни  скоби `<>` — и проверява дали скобите в низа са правилно балансирани. Скобите се считат за балансирани, ако всяка отваряща скоба има съответна затваряща скоба в правилния ред. 
*Забележка: Всички символи освен сковите се игнорира*

**Пример:**

```
Вход: "( fh{  6* [a+b].} <>{ <>} )"
Изход: true
```

```
Вход: "(.[а)3]"
Изход: false 
```
---

## 2. Постфиксен израз

**Описание:**  
Даден е постфиксен (обратна полска нотация) израз, който трябва да бъде изчислен. В постфиксния израз операторите следват операндите, така че изразът може да бъде изчислен чрез прилагане на операциите върху последните две стойности в стека.  

**Пример:**

```
Вход: "53+82-*"
Изход: 48
```

*Забележка числата са едноцифрени*
*Обяснение: (5+3)*(8-2) = 8*6 = 48*

---

## 3. Инфиксен израз

**Описание:**  
Напишете алгоритъм за конвертиране на инфиксен израз (напр. `A + B * C`) в постфиксен израз. В инфиксния израз операторите са поставени между операндите, докато в постфиксния операторите следват операндите. Алгоритъмът трябва да вземе предвид приоритетите на операторите и правилото за скобите.  

**Пример:**

```
Вход: A + B * C
Изход: A B C * +
```

### Допълнение
Въведете допълнително стойностите на променливите и използвайки миналата задача изчислете стойността на израза

---

## 4. Акции

**Описание:**  
Даден е масив от стойности на акции за последователни дни. Трябва да намерите броя на дните преди текущия ден, през които стойността на акциите е била по-ниска или равна на стойността на текущия ден.  

**Пример:**

```
Вход: [100, 80, 60, 70, 60, 75, 85]
Изход: [1, 1, 1, 2, 1, 4, 6]
```
*Забележка: Решението на тази задача трябва да е със сложност по време O(n)*

---

## 5. Дъждовна вода

**Описание:**  
Даден е масив от височини на стълбове, където всеки стълб представлява височината на дадена точка. След дъжд между стълбовете може да се задържи вода. Трябва да намерите колко вода може да бъде уловена между стълбовете.  

**Пример:**

```
Вход: [0, 1, 0, 2, 1, 0, 1, 3, 2, 1, 2, 1]
Изход: 6 
```
*Забележка: Решението на тази задача трябва да е със сложност по време O(n)*