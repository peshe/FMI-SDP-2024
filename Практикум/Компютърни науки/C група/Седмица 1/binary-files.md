# Бинарни файлове (задачи за допълнително упражнение вкъщи)

Разчитам, че на семинара ви е обяснено как се работи с бинарни файлове, затова реших да дам няколко задачки за затвърждаване на знанията.

## Програма, която извежда имената на всички файлове в ZIP архив

Да се напише програма, която приема път към [ZIP файл](https://en.wikipedia.org/wiki/ZIP_(file_format)) на стандартния си вход.  Програмата трябва да прочете имената на всички файлове, които се съдържат в архива, и да ги изведе на стандартния изход.

### Допълнителни ресурси

* [Общо описание на файловия формат ZIP](https://en.wikipedia.org/wiki/ZIP_(file_format)#Design)
* [Спецификация на файловия формат ZIP](https://pkware.cachefly.net/webdocs/casestudies/APPNOTE.TXT)

## Програма за четене на информация от ID3v2 таг

Да се напише програма, която приема път към MP3 файл на стандартния си вход.  Програмата трябва да прочете [https://en.wikipedia.org/wiki/ID3#ID3v2](ID3v2.3) тага от файла и да изведе следната информация от него:

* име на песен;
* име на изпълнител;
* име на албум.

<!-- markdownlint-disable-next-line MD024 -->
### Допълнителни ресурси

* [Спецификация на бинарния формат на ID3v2 тага](https://id3.org/id3v2.3.0)

## Програма за промяна на ID3v2 таг

Да се напише програма, която приема следните параметри на стандартния си вход в зададения ред, разделени с нови редове:

* път към MP3 файл;
* число от 1 до 3;
* символен низ.

Програмата трябва да промени [https://id3.org/id3v2.3.0](ID3v2.3) тага във файла по следния начин:

* ако въведеното число на стандартния вход е 1, тя трябва да замести името на песента в тага с въведения символен низ;
* ако въведеното число на стандартния вход е 2, тя трябва да замести името на изпълнителя в тага с въведения символен низ;
* ако въведеното число на стандартния вход е 3, тя трябва да замести името на албума в тага с въведения символен низ.

<!-- markdownlint-disable-next-line MD024 -->
### Допълнителни ресурси

* [Спецификация на бинарния формат на ID3v2 тага](https://id3.org/id3v2.3.0)
