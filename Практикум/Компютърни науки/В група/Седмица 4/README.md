# Структура от данни опашка. Приложение

## Общи коментари и въпроси

## Задачи
*Задача 0.* Напишете функция, която по подадена опашка и цяло число ***k*** връща същата опашка, като първите ***k*** елемента са в обратен ред. Желана сложност О(n) по време и памет.

*Задача 1.* Принтирайте всички естествени числа от ***1*** до ***n*** в двоичен запис. Желана сложност О(n) по време и памет.

*Задача 2.* Нека отново разгледаме шахматен пример :)  
По подаден размер на шахматна дъска ***n*** и начална позиция на кон искаме да проверим за колко най-малко стъпки може да се стигне до дадена друга позиция, т.е. на вход се приема естествено число ***n***, начална позиция ***startX*** и ***startY*** и желана позиция ***endX*** и ***endY***, а на изход се извежда единствено число, съответстващо на искания минимален брой стъпки или -1, ако не е възможно да се достигне клетката. Желана сложност O(n^2) по време и памет.

*Задача 3.* Напишете програма, която чете малки латински букви от входа до прочитане на ***0***. За всяка въведена буква се извежда първата буква от последователността, която се е срещала ТОЧНО един път. Ако няма такива букви, изведете на съответната стъпка ***-1***. Желана сложност О(n) по време и памет.

*Задача 4.* В един склад предстои зареждане и стоките са номерирани с числата от ***1*** до ***n***. Стоките пристигат в произволен ред, но в склада могат да влязат само сортирани по номера в нарастващ ред. По списък на стоките в реда на идване(подходяща структура данни) проверете дали могат да се наредят в искания ред чрез използване на помощен стек, т.е. или идващ пакет директно влиза в склада, или се добавя към стек(елементите от стека се премахват по добре познатия начин), така че да влязат в магазина.
