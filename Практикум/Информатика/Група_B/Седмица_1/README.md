# СДП-практикум - група B - седмица 1

NB: Ако така ще ви е по-удобно, този път по ваша преценка в решенията си може да използвате `string`, `vector` и други структури от стандартната библиотека наготово.

### Задача 1

Напишете шаблонна функция `swap`, която разменя двата си параметъра:
а) като получава указатели към тях;
б) като получава референции към тях.

### Задача 2

Напишете функция `readCString`, която чете от входен поток дължина на низ, след което заделя динамична памет за него, чете го от входния поток, и го връща. Използвайте я коректно в програма. Можете ли да отговорите как `std::string` се справя с динамичната памет, без да трябва ползвателите му да се грижат за нея?

### Задача 3

Напишете рекурсивна функция, която проверява дали даден низ е палиндром.

### Задача 4

Напишете функция, която получава множество от цели числа и извежда на екрана всички негови пермутации. Използвайте я коректно в програма.
  
### Задача 5

Генерирайте всички _вариации без повторение от k-ти клас на n-елементно множество_.

Пример:

```
Вход:  {1, 8, 3}, k = 2 
Изход: {1, 8}
       {1, 3}
       {8, 1}
       {8, 3}
       {3, 1}
       {3, 8}
```

### Задача 6

Генерирайте всички **комбинации** без повторение от k-ти клас на n-елементно множество.
